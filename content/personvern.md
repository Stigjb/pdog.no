+++
title = "Personvern"
lastmod = 2020-08-12T12:00:00
+++

{{% ingress %}}

Her kan du lese om personvern knytta til nettsiden, samt besøk hos meg.

{{% /ingress %}}

{{< underarbeid >}}

## Nettsiden du er på nå

Nettsiden installerer ingen lokale elementer, informasjonskapsler, analyseverktøy eller liknende.
Det finnes ingen innloggingsmuligheter.

Jeg bruker et kontaktskjema flere steder rundt om kring på siden. Dette skjemaet bruker et script
fra [Domeneshop](https://domene.shop/faq?id=61&section=21), og sender e-poster til meg. Jeg får
e-postene direkte. Innholdet, samt personopplysningene du har valgt å legge ved, blir bare brukt til
det formålet som var klart da du sendte inn skjemaet. Utover e-postkassen min, blir ikke innholdet i
skjemaene lagret noe annet sted.

Det kan være at noe av din data blir snappet opp av eksterne lenker og innebygde elementer. Jeg kan
ikke liste alle eksterne lenker, men her er en liste over innebygde elementer:

- Ruters reiseforslag kan være underlagt [Personvern i Ruters tjenester](https://ruter.no/fa-hjelp/vilkar/personvern/)
- Ruters sanntidsskjerm (MON) har en egen personvernsside på [MON og personvern](https://ruter.no/fa-hjelp/vilkar/personvern/mon-og-personvern/)
- Hvis du havner inn på [rickroll.htm](http://pdog.no/rickroll) har du sannsynligvis blitt utsatt
  for et [Grabify](https://grabify.link)-forsøk.  Dette henter informasjon din klient sender fra
  deg, som IP-adresse, nettleser med mer. Når du først er der inne kan du være klar over at bruk av
  YouTube-spilleren kan være underlagt [YouTube API Services Terms of
  Service](https://developers.google.com/youtube/terms/api-services-terms-of-service-emea#user-privacy).

## Besøk

Ikke mange tenker på det, men med å være på besøk hos andre kan det være
flere ting å tenke på med tanke på ditt personvern.

### Fysisk sikkerhet på Lilleborg

Jeg bor på et område som heter Lilleborg, som er en klynge av
sameier/borettslag med et lite torg og en privat gjennom. Når du besøker meg,
kan du plukkes opp av forskjellige overvåkningskameraer på området. Jeg vet
også at det finnes lyssensorer.

### Bruk av internett i boligen

Hvis du kobler til mitt lokale nettverk for å få internett, enten om du gjør
det via Ethernet-kabel eller trådløst (Wi-Fi), må du være klar over at
ruteren kan lagre informasjon om klienten (enheten) du kobler på, herunder
MAC-adresse, hvor lenge økten varer og hvilke sider du besøker. Hvis du ikke
ønsker dette, bruk eget mobilt nettverk.

### Smarthjem

Du kan selv sette deg inn i personvernserklæringene til de ulike produsentene
av mitt smarthjemsutstyr. En komplett liste finner du på [denne
siden](/smarthjem). Eksempler på hvordan dette kan påvirke deg:

- Soverommet er kameraovervåket (peker kun inn mot soverommet, ikke utenfor).
- Å logge på en felles enhet med egne opplysninger (f.eks. smart-TV, Apple
  TV, XBOX, PS4) kan gjøre at opplysninger om din konto forblir lagret.
- Bevegelessensorer og handlinger mot smarthjemsutstyr kan logges med
  tidspunkt og hendelse.
- Smarthøyttalere og enheter med smartassistenter kan lytte hele tiden, og
  eventuelt ta opp lyder som uintensjonelt trigger en smartassistent. Du kan be
  om at jeg skrur dette av.
