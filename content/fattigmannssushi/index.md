+++
title = "Oppskrift på fattigmannssushi"
lastmod = 2020-11-28T22:00:00
+++

{{% ingress %}}

Sushi er godt, men dyrt å kjøpe ferdig. Det er mulig å lage hjemme, men det krever spesial-
ingredienser, tålmodighet og opplæring. Heldigvis finnes det et billigere alternativ om det ikke
må se så fint ut. Jeg kaller retten fattigmanssushi med laks - fordi du bruker ting du allerede
har, og ikke minst kjøper den viktigste ingrediensen billig.

{{% /ingress %}}

{{< img
    class="img-fluid"
    src="sushi liten.jpg"
    alt=`En ferdig servert rett av den aktuelle oppskriften som presenteres i denne artikkelen.`
    >}}

[Se bildet i stort format](sushi.jpg)

### Hva trenger du

- Salma-laks som du finner i "halv pris fordi det går ut snart"-hylla på butikken.
- Risen du allerede har hjemme.
- En pakke sesamfrø (når du først har kjøpt det holder den i evigheter).
- Avokado og mango etter behov.

### Slik lager du retten

2 kopper ris, 3 kopper vann. Salt godt og rør rundt. Legg på lokket. Hvis du har dårlig tid,
setter du på sterk varme med en gang, lar det så vidt koke, og skrur ned til laveste temperatur.
Har du god tid, har du på laveste temperatur hele tiden. Ikke la deg lure til å åpne lokket for å
se hvordan det går - det går nemlig helt fint. Risen er ferdig når det lukter godt, og du ikke
ser noe mer vann i kjelen gjennom lokket.

Salmalaksen skjærer du opp i tynne skriver. Det samme med den eventuelle frukten du har kjøpt.

### Slik serverer du

Det beste er om risen ikke er helt varm, men avkjølt eller lunken. Ta den gjerne ut av kjelen
og fordel den på et større område. Under serveringen tar jeg risen på en stor tallerken og
søler litt soyasaus over.

Laksen og grønnsakene skal være på separerte tallerkner. Du kan strø litt sesamfrø over laksen.

Du spiser ved å ta en gaffel eller skje med ris, legger en skive laks oppå, og kanskje et stykke
frukt. Du kan også blande ris, fisk og frukt på samme tallerken, men hvis risen er varm, blir
fisken varmebehandlet, og da er det ikke godt lengre.

Nam nam!
