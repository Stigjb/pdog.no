+++
title = "Minneside: M/S Fjordkongen"
lastmod = 2020-12-26T22:00:00
+++

{{% ingress %}}

M/S Fjordkongen er det tidligere navnet på en hurtigbåt som gikk i trafikk
på rute 2 i Troms som er strekningen Tromsø-Finnsnes-Brøstadbotn-Engenes-Harstad.

{{% /ingress %}}

{{< img-lisens
	class="img-fluid"
	src="fjordkongen.jpg"
	alt="Fjordkongen tatt venstre side bakfra, båten er i bevegelse i vannet"
	type="Fotografi"
	artistlink="https://commons.wikimedia.org/wiki/User:3s"
	artist="3s"
	sourcelink="https://no.wikipedia.org/wiki/MS_«Fjordkongen»#/media/Fil:Fjordkongen.JPG"
	source="Wikipedia"
	lisenslink="https://creativecommons.org/licenses/by-sa/3.0/"
	lisens="CC BY-SA 3.0"
>}}

## Om utrangeringen

Båten ble bygget i 2005 og tatt ut av drift i 2011 da de ble erstattet av mindre båter
på et nytt anbud. For oss som brukte båten ofte, var det en stor tragedie at fylkeskommunen
byttet ut de store og flotte båtene.

Fjordkongen og den tilsvarende Fjorddronningen hadde to etasjer med muligheter for å gå ut
på dekk. Det var god plass, komfortable seter og høyt under taket. Det var også en egen salong for
de som ønsket bedre arbeidsmuligheter ombord. Alt dette forsvant med de nye båtene.

Det nye anbudet førte med seg mye trøbbel. Dagbladet-kommentator Kjetil Rolness skrev om
[Hurtigbåten. En maritim tragikomedie. {{< ext >}}][db]

## Båtene er nå i Korea

Her kan du lese om Thor-Rune Hansens besøk til Korea for å møte en gammel
kjenning: M/S Fjordkongen. Etter bruk i Troms mellom Harstad og Tromsø, ble
skipet solgt til et sørkoreansk rederi og heter nå *Korea King*. Hansen skrev om
turen i avisa Nordlys sommeren 2015.


{{< img
    class="img-fluid"
    src="faksimile.png"
    alt=`En faksimile av Nordlys.`
    width="400"
    >}}

[Se filen som PDF](pdf.pdf)

{{% expand
	ident="artikkelen"
	bait="Trykk her for å lese en maskinlesbar tekst"
%}}

NORDLYS ONSDAG 29. JULI 2015 SIDE 10.

#### Før gikk den mellom Harstad og Tromsø. Nå har FJORDKONGEN BLITT FERGE I SØR-KOREA

###### Fjordkongen forlot dronningen og ble Koreakongen.

Byline: Journalist Therese Kongsli Jakobsen therese.jakobsen@nordlys.no

Thor-Rune Hansen og Karl Erik Larsen Hoftaniska er på ferie i Japan og Sør-Korea, og under oppholdet har de møtt på en gammel kjenning. Fjordkongen, kjent fra hurtigbåttraikken mellom Tromsø og Harstad går nå som ferge i Sør-Korea under navnet Korea King.

Da Nordlys snakket med Hansen var de i Tokyo. Da de oppdaget at den gamle hurtigbåten MS Fjordkongen lå til kai i Inchenon, en time utenfor Seoul i Sør Korea, bestemte de seg for å ta turen dit.

\- Vi visste at båten var solgt til Korea, så vi sjekket på Marine Traic (verktøy for å se hvor forskjellige båter er, journ. anm.). Når vi så den lå i Inchenon tok vi turen dit. Vi er ikke spesielt interessert i båter, men det er jo morsomt når man har kjennskap til den, sier han.

**Fergebåt**  
Båten går nå som fergebåt mellom Inchenon og noen øyer på utsiden. Hansen og Larsen kjøpte tur-retur-biletter. For dette betalte de rundt 2000,- for begge to. 

\- Det var cirka det samme som når den gikk i rute hjemme, ler Hansen. Han er fra Steigen, men reiste med Fjordkongen mens den fortsatt var i rutedrift.

Fjordkongen ble bygd i 2005, og levert til selskapet som da het Troms Fylkes Dampsskibsselskap ASA. Den og søsterskipet MS Fjorddronningen ble satt inn på strekningen Tromsø - Finnsnes - Harstad, og traikkerte denne strekningen fram til 2011. Den ble imidlertid satt inn i drift igjen da de nye båtene på streknignen ikke viste seg å være driftssikre nok. I 2013 ble båten solgt til Korea.

**Stas**  
Larsen, som er fra Harstad, sover når Nordlys tar kontakt. Han reiste mye med Fjordkongen i sin tid.

\- Han synes det var stas og se båten igjen, forteller Hansen.

Videre forteller han at båten var mye av det samme.

\- VIP-setene var borte, og jeg tror de hadde nye seter. Ellers solgte de tørket blekksprut istedenfor tørrisk. Det luktet dog like intenst, ler Hansen.

Guttene, som til vanlig er studenter, var langt ifra alene på båten.

\- Den var stappfull. Folk stod oppreist eller lå og sov over alt.

**Forskjellige kulturer**  
Selv om Hansen tror setene er skiftet ut, var det fortsatt mye som minnet om hjemlandet med båten.

\- Det var fortsatt trykk på glassene med gamle bilder fra Harstad og Tromsø.

Det er stor forskjell på kultu- ren i Norge og Korea. På toalettene hang fortsatt de norske skiltene om at man ikke skal spyle annet enn dopapir i toalettet. Under hang det et koransk skilt.

\- Vi ble fortalt at det sto at man ikke skulle spyle dopapiret ned i toalettet, men kaste det i søpla ved siden av, ler Hansen.

**Bildetekster**  
- Stort bilde av båten: "KJENNING": MS Fjordkongen opererte tidligere ruta Harstad-Tromsø. Nå heter den Korea King og går som ferge i Sør-Korea. FOTO: THOR ERIK HANSEN.
- Bilde av skilt: "ULIK: Norsk oppfordring om å ikke kaste annet enn toalettpapir. Den koreanske oppfordrer til å ikke kaste noe i toalettet, men bruke søppelbøtten. FOTO: THOR-RUNE HANSEN.
- Lite bilde av mann: STAS: Thor-Rune Hansen synes det var stat og se en gammel kjenning igjen. FOTO: PRIVAT.

EKSLUSIVT for Nordlys-abonnenter og Nordlys+.

{{% /expand %}}

{{< korea-karusell >}}

## Lær mer

* Følg [KOREA KING på MarineTraffic][mt].
* Les mer om M/S [Fjordkongen på Wikipedia][fwp]

[mt]: https://www.marinetraffic.com/en/ais/details/ships/shipid:668521/mmsi:440020080/imo:9328998/vessel:KOREA_KING/_:3e727a8cd557c12da4017be4edb9573a
[fwp]: https://no.wikipedia.org/wiki/MS_«Fjordkongen»
[db]: https://www.dagbladet.no/kultur/hurtigbaringten-en-maritim-tragikomedie/63559632