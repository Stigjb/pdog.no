+++
title = "Oppskrift på indrefileter stekt med pannekaker i leirgryte"
lastmod = 2020-11-28T22:00:00
+++

{{% ingress %}}

Denne oppskriften er fra en tidligere kokk, som nå er
død - [Hroar Dege](https://no.wikipedia.org/wiki/Hroar_Dege). Han er ikke så presis med sine
forklaringer slik oppskrifter vanligvis er, eller burde være. Dette er en mer forseggjort tilberedning som er ganske uimotståelig. Oppskriften har jeg fra en stor fransk
resturant, hvor vi engang fikk den servert. Notert etter hukommelsen.

{{% /ingress %}}

{{< img
    class="img-fluid"
    src="kylling liten.jpg"
    alt=`En ferdig servert rett av den aktuelle oppskriften som presenteres i denne artikkelen.`
    >}}

[Se bildet i stort format](kylling.jpeg)

De fine indrefiletene stekes i smør, saltes og pepres først når de er vel brunet. Tas opp og
holdes varme. Løken kan forvelles et øyeblikk i vann og has sammen med den finhakkede
champignon i samme stekepanne, surrer godt (ved ikke for høy temperatur, samtidig
som man stadig må røre det rundt så det ikke brennes). 

Tilsett litt sherry og damp inn til en tykk stuing. Smaken justeres. La stuingen avkjøles litt.
Legg så denne soppstuingen med en skje på hver pannekake (som du selvfølgelig må ha stekt
på forhånd). Legg den stekte fileten ovenpå, og til slutt litt av stuingen på toppen, før
pannekaken pakkes sammen. 

Legg dem etter hverandre i en ildfast form, ha en klatt smør over, topp det hele med revet ost
og sett formen til gratinering. Før den går i ovnen helles saften av en sitron rundt det hele,
nok til å holde det litt fuktig i formen. Det blir ganske forbløffende godt!

Jeg koker ris til, og lager eventuelt en enkel salat til.

Bon Appétit!